# -*- mode: mandoku-view; -*-
#+DATE: 2016-06-08 17:13
#+TITLE: 十牛圖頌
#+PROPERTY: CBETA_ID X64n1269
#+PROPERTY: ID KR6q0159
#+PROPERTY: SOURCE 卍 Xuzangjing Vol. 64, No. 1269
#+PROPERTY: VOL 64
#+PROPERTY: BASEEDITION X
#+PROPERTY: WITNESS CBETA
#+PROPERTY: LASTPB <pb:KR6q0159_X_001-0773b> 
#+PROPERTY: JUAN 1
No.1269¶

 住鼎州梁山廓庵和尚十牛圖頌(并)序¶

* 序
夫諸佛真源。眾生本有。因迷也沈淪三界。因悟也頓¶
出四生。所以有諸佛而可成。有眾生而可作。是故先¶
賢悲憫。廣設多途。理出偏圓。教興頓漸。從麤及細。自¶
淺至深。末後目瞬青蓮。引得頭陀微笑。正法眼藏自¶
此流通天上人間。此方他界。得其理也。超宗越格。如¶
鳥道而無蹤跡。得其事也。滯句迷言。若靈龜而曳尾。¶

間有清居禪師。觀眾生之根器。應病施方。作牧牛以¶
為圖。隨機設教。初從漸白。顯力量之未充。次至純真。¶
表根機之漸照。乃至人牛不見故。標心法雙亡。其理¶
也。已盡根源。其法也。尚存莎笠。遂使淺根疑悞。中下¶
紛紜。或疑之落空亡也。或喚作墮常見。今觀則公禪¶
師。擬前賢之模範。出自己之胷襟。十頌佳篇。交光相¶
映。初從失處。終至還源。善應群機。如救飢渴。慈遠是¶
以探尋妙義。採拾玄微。如水母以尋飡。依海蝦而為¶
目。初自尋牛。終至入鄽。強起波瀾。橫生頭角。尚無心¶
而可覓。何有牛而可尋。泊至入[邱-丘+(厂@墨)]。是何魔魅。況是祖¶
禰不了。殃及兒孫。不揆荒唐。試為提唱。
<pb:KR6q0159_X_001-0773c>¶

* 尋牛序一¶

從來不失。何用追尋。由背覺以成疎。在向塵而遂失。¶

家山漸遠。岐路俄差。得失熾然。是非鋒起。

頌曰。¶

#+BEGIN_VERSE
「　忙忙撥草去追尋
　水闊山遙路更深¶
　力盡神疲無處覔
　但聞楓樹晚蟬吟」
#+END_VERSE
¶

和石皷夷和尚。¶

#+BEGIN_VERSE
「　只管區區后外尋
　不知脚底已泥深¶
　幾迴芳草斜陽裏
　一曲新豐空自吟」
#+END_VERSE
¶

又壞衲璉和尚。¶

#+BEGIN_VERSE
「　本無蹤跡是誰尋
　誤入烟蘿深處深¶
　手把鼻頭同歸客
　水邊林下自沈吟」
#+END_VERSE
¶

* 見跡序二¶

依經解義。閱教知蹤。明眾器為一金。體萬物為自己。¶

正邪不辯。真偽奚分。未入斯門。權為見跡。

頌曰。¶

#+BEGIN_VERSE
「　水邊林下跡偏多
　芳章離披見也麼¶
　縱是深山更深處
　遼天鼻孔怎藏他」
#+END_VERSE
¶

和。¶

#+BEGIN_VERSE
「　枯木巖前差路多
　草窠裏輥覺非麼¶
　脚跟若也隨他去
　未免當頭蹉過他」
#+END_VERSE
¶

又。¶

#+BEGIN_VERSE
「　見牛人少覔牛多
　山北山南見也麼¶
　明暗一條來去路
　箇中認取別無他」
#+END_VERSE
¶

* 見牛序三¶

從聲得入。見處逢原。六根門著著無差。動用中頭頭。
<pb:KR6q0159_X_001-0774a>¶

顯露。水中鹽味。色裏膠青。眨上眉毛。非是他物。

頌¶
曰。¶

#+BEGIN_VERSE
「　黃鸝枝上一聲聲
　日暖風和岸柳青¶
　只此更無回避處
　森森頭角𦘕難成」
#+END_VERSE
¶

和。¶

#+BEGIN_VERSE
「　識得形容認得聲
　戴崧從此妙丹青¶
　徹頭徹尾渾相似
　子細看來未十成」
#+END_VERSE
¶

又。¶

#+BEGIN_VERSE
「　驀地相逢見面呈
　此牛非白亦非青¶
　點頭自許微微笑
　一段風光𦘕不成」
#+END_VERSE
¶

* 得牛序四¶

久埋郊外。今日逢渠。由境勝以難追。戀芳叢而不已。¶

頑心尚勇。野性猶存。欲得純和。必加鞭楚。

頌曰。¶

#+BEGIN_VERSE
「　竭盡神通獲得渠
　心強力壯卒難除¶
　有時纔到高原上
　又入烟雲深處居」
#+END_VERSE
¶

和。¶

#+BEGIN_VERSE
「　牢把繩頭莫放渠
　幾多毛病未曾除¶
　徐徐驀鼻牽將去
　且要迴頭識舊居」
#+END_VERSE
¶

又。¶

#+BEGIN_VERSE
「　芳草連天捉得渠
　鼻頭繩索未全除¶
　分明照見歸家路
　綠水青山暫寄居」
#+END_VERSE
¶

* 牧牛序五¶

前思纔起。後念相隨。由覺故以成真。在迷故而為妄。¶

不唯由境有。惟自心生。鼻索牢牽。不容擬議。

頌曰。
<pb:KR6q0159_X_001-0774b>¶

#+BEGIN_VERSE
「　鞭索時時不離身
　恐伊縱步入埃塵¶
　相將牧得純和也
　羈鎻無抑自逐人」
#+END_VERSE
¶

和。¶

#+BEGIN_VERSE
「　共分山林寄此身
　有時亦踏馬蹄塵¶
　不曾犯者人苗稼
　來往空勞背上人」
#+END_VERSE
¶

又。¶

#+BEGIN_VERSE
「　牧來純熟自通身
　雖在塵中不染塵¶
　弄來却得蹉跎力
　林下相進笑殺人」
#+END_VERSE
¶

* 騎牛歸家序六¶

干戈已罷。得失還無。唱樵子之村歌。吹兒童之野曲。¶

橫身牛上。目視雲霄。呼喚不回。撈籠不住。

頌曰。¶

#+BEGIN_VERSE
「　騎牛迤邐欲還家
　羗笛聲聲送晚霞¶
　一拍一歌無限意
　知音何必鼓唇牙」
#+END_VERSE
¶

和。¶

#+BEGIN_VERSE
「　指點前坡即是家
　旋吹桐角出烟霞¶
　忽然變作還鄉曲
　未必知音肯伯牙」
#+END_VERSE
¶

又。¶

#+BEGIN_VERSE
「　倒騎得得自歸家
　篛笠簑衣帶晚霞¶
　步步清風行處穩
　不將寸草挂唇牙」
#+END_VERSE
¶

* 忘牛存人序七¶

法無二法。牛目為宗。喻蹄兔之異名。顯筌魚之差別。¶

如金出鑛。似月離雲。一道寒光。威音劫外。

頌曰。¶

#+BEGIN_VERSE
「　騎牛已得到家山
　牛也空兮人也閑¶
　紅日三竿猶作夢
　鞭繩空頓草堂間」
#+END_VERSE

<pb:KR6q0159_X_001-0774c>¶

和。¶

#+BEGIN_VERSE
「　欄內無牛趂出山
　烟簑雨笠亦空閑¶
　行歌行樂無拘繫
　贏得一身天地間」
#+END_VERSE
¶

又。¶

#+BEGIN_VERSE
「　歸來何處不家山
　物我相忘鎮日閑¶
　須信通玄峰頂上
　箇中渾不類人間」
#+END_VERSE
¶

* 人牛俱忘序八¶

凡情脫落。聖意皆空。有佛處不用遨遊。無佛處急須。¶

走過。兩頭不著。千眼難窺。百鳥含花。一場懡㦬。

頌¶
曰。¶

#+BEGIN_VERSE
「　鞭索人牛盡屬空
　碧天寥廓信難通¶
　紅爐焰上爭容雪
　到此方能合祖宗」
#+END_VERSE
¶

和。¶

#+BEGIN_VERSE
「　慚愧眾生界已空
　箇中消息若為通¶
　後無來若前無去
　未審憑誰繼此宗」
#+END_VERSE
¶

又。¶

#+BEGIN_VERSE
「　一鎚擊碎太虗空
　凡情無蹤路不通¶
　明月堂前風颯颯
　百川無水不朝宗」
#+END_VERSE
¶

* 返本還源序九¶

本來清淨。不受一塵。觀有相之榮枯。處無為之凝寂。¶

不同幻化。豈假修治。水綠山青。坐觀成敗。

頌曰。¶

#+BEGIN_VERSE
「　返本還源已費功
　爭如直下若盲聾¶
　庵中不見庵前物
　水自茫茫花自紅」
#+END_VERSE
¶

和。
<pb:KR6q0159_X_001-0775a>¶

#+BEGIN_VERSE
「　靈機不隨有無功
　見色聞聲豈用聾¶
　昨夜金烏飛入海
　曉天依舊一輪紅」
#+END_VERSE
¶

又。¶

#+BEGIN_VERSE
「　用盡機關費盡功
　惺惺底事不如聾¶
　草鞋根斷來時路
　百鳥不啼花亂紅」
#+END_VERSE
¶

* 入鄽垂手序十¶

柴門獨掩。千聖不知。埋自己之風光。負前賢之途轍。¶

提瓢入市。䇿杖還家。酒肆魚行。化令成佛。

頌曰。¶

#+BEGIN_VERSE
「　露胷跣足入[邱-丘+(厂@墨)]來
　抹土塗[厂@火]笑滿腮¶
　不用神仙真祕訣
　直教枯木放花開」
#+END_VERSE
¶

和。¶

#+BEGIN_VERSE
「　者漢親從異類來
　分明馬面與驢腮¶
　一揮鐵棒如風疾
　萬戶千門盡擊開」
#+END_VERSE
¶

又。¶

#+BEGIN_VERSE
「　袖裏金鎚劈面來
　胡言漢語笑盈腮¶
　相逢若解不相識
　樓閣門庭八字開」
#+END_VERSE
¶
¶
十牛圖頌(終)